---
title: Alfabeto
layout: lyrics
---
# Alfabeto

<br>

Sin da principio è stato chiaro
Tu la maestra, io lo scolaro
Tu le scandisci, io le ripeto
Sono le lettere dell'alfabeto

<br>

"A" come amore non contraccambiato
"B" come il bacio che non mi hai ridato
"C" come il caso che non l'ha voluto
"D" del dolore lancinante, acuto
Che ne ho provato

<br>

"E" come elastico tirato a forza
"F" del fuoco che nessuno smorza
"G" come gioco più che come giacca
Di cui però non ho capito un "H"
Ed ho perduto

<br>

"I" come idiota tale sono stato
"L" dei limiti che ho superato
"M" del molto che da me hai voluto
"N" del niente che ne ho ricevuto
O ricavato

<br>

"O" come oddio che cosa ho combinato
"P" come pianto, pianto disperato
"Q" come quello per cui sopravvivi
"R" il rancore che per te coltivo
Che ti riservo

<br>

"S" del sogno e non di sicurezza
"T" del timore non di tenerezza
"U" non di uomo quanto di umiliato
"V" come vattene che mi hai stancato
"Z" di zitta

<br>

Sin da principio è stato chiaro
A me la parte del somaro
Così testone, così irrequieto
Che trova ostico il tuo alfabeto

<br>

"A" come l'altro che ti ha conquistato
"B" delle briciole che mi ha lasciato
"C" come il cuore che non ci hai mai messo
"D" come donna tutto ti è concesso
Così crudele

<br>

"E" come, come, come emarginato
"F" di fragile, di folgorato
"G" come grande figlia di una vacca
Che mi hai lasciato muto come una "H"
Inebetito

<br>

"I" come incline alla disperazione
"L" di lotta, di lacerazione
"M" di mendicante, di miseria
"N" di un no che sa di cattiveria
Cosi gratuita

<br>

"O" come l'odio che si fa minaccia
"P" come porta che mi hai chiuso in faccia
"Q" come quasi quasi ci ho creduto
"R" di rabbia come di rifiuto
Non c'è futuro

<br>

"S" di stupido non di speranza
"T" di testarda non di tolleranza
"U" come umore, umore nero
"V" di vergogna, niente V di vero
"Z" di zero
