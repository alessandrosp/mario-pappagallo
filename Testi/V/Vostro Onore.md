# Vostro Onore

Vostro onore

Prima che parli un altro a sua difesa

Voglia ascoltare me, la parte lesa

E l'imputata è lì con il viso afflitto

Per non mostrarle l'arma del delitto

Io posso dirle come lei mi ha ucciso

Usando un mezzo insolito, il sorriso

<br>

Vostro onore

Capisco il vostro imbarazzo e non la invidio

In questo strano caso di omicidio

Non ne ricorda in mente un altro uguale

Lei che si è fatto vecchio in tribunale

E non si può davvero darle torto

Chi mai pensò di interrogare il morto

Ed invece parlo parlo, dico tutto

Le spiego come e quanto mi ha distrutto

Assassinato di una morte lenta

Ma non per questo morte non violenta

Con un sistema vecchio ma sicuro

La crudeltà che è peggio del cianuro



Vostro onore

Vederla qui è logico, l'ammetto

Mi fa comunque un certo strano effetto

Lei che fu sempre in cima ai miei pensieri

Seduta in mezzo a due carabinieri

Che invoca la clemenza della corte

Ma non tremò nel condannarmi a morte



Vostro onore

Mi scusi, è giusto, parto dall'inizio 

Ma ricordare è peggio di un supplizio 

Io che sembravo perso per la vita

Lei che mi disinfetta la ferita

E parla di una pronta guarigione

Non più eroina, solo metadone

Ed invece, smessi i panni di infermiera

Ecco apparire l'intenzione vera

Avvelenarmi l'esistenza

Con il veleno della prepotenza

E non le sembri accusa inconsistente

La crudeltà è sempre un buon movente



Vostro onore

Non serve che si affanni l'avvocato

Il suo delitto fu premeditato

Senza nessuna causa scatenante

Neanche l'ombra di una attenuante

Se adesso piange non le creda, è scena

E le commini il massimo di pena

